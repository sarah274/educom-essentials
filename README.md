# Essentials Module

In deze Essentials modules staan de basis tools en technieken die je als aspirant software ontwikkelaar of data scientist nodig hebt.

## Introductie
Veel van deze modules zijn introductie modules, ze zijn verre van compleet, anders zou het onmogelijk zijn om je traineeship in 3 maanden af te ronden.

Deze modules helpen je op weg en zijn noodzakelijk om de vervolgstappen in je traject te kunnen zetten. Uiteraard zul je als professional straks je kennis verder moeten uitbouwen.

## Opzoeken
Je zult merken dat een heleboel van je dagelijks werk zal bestaan uit dingen opzoeken en nalezen. Het is bijna niet meer mogelijk om alle elementen uit een programmeertaal of programmeeromgeving in een leven te leren: de tools zijn te groot en te uitgebreid geworden.

## Concepten
Daarom focussen we in het traineeship op het leren van concepten. Je zult zien dat elke programmeertaal dezelfde basis principes hanteert, en het leren van die principes is in onze optiek belangrijker dan het leren van een specifieke taal.

Je treft bij elke module een overzichtje aan van de concepten die behandeld worden en de terminologie die gebruikt wordt. Werken in de IT betekent automatisch dat je een heleboel jargon moet weten te duiden. Wees niet bang de betekenis aan je docent te vragen of de informatie op te gaan zoeken.

> concepten jargon opzoeken ervaring kennis kenniswerker ICT

## Ervaring
Ervaring kunnen we je helaas niet leren, die zul je zelf op moeten doen. Maar dat maakt meteen het werken in IT een geweldige uitdaging: er komen om de haverklap nieuwe tools, versies en platformen beschikbaar waardoor je eigenlijk altijd blijft leren

